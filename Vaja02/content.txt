Aktivnosti 
Cenik 
Rezervacija

Rafting
Začutite adrenalin na razburljivih, a varnih spustih z rafti. Slovenske reke omogočajo varno raftanje. Najprimernejša je Soča, bistra smaragdna reka, ki teče skozi slikovito dolino. Adrenalinske spuste v spremstvu vodnika lahko doživite še na zgornjem delu reke Save, na štajerski reki Savinji, na Kolpi v Beli krajini in na dolenjski reki Krki. Rafting agencije, ki organizirajo spuste, vam priskrbijo vso potrebno opremo in prevoz.

Rafting na Soči
Rafting je najbolj zaželen šport poletja v dolini Soče. Ponuja vam možnost, da skupaj s prijatelji ali družino smaragdno lepotico Sočo spoznate na poseben način. Ker predhodno znanje ni potrebno, lahko edinstveni izziv sprejme skoraj vsakdo.

Režim na reki Soči
Plovba po reki Soči je dovoljena od 15. marca do 31. oktobra; od 9.00 do 18.00 ure.
Priporočamo vam, da se odločite za spremstvo izkušenih in usposobljenih domačih vodnikov. Vse aktivnosti v, na in ob rekah Soča in Koritnica se izvajajo na lastno odgovornost.
Na reko se vstopa samo na določenih vstopno-izstopnih mestih.
Za uporabo vstopno-izstopnih mest morajo imeti uporabniki dovolilnico.
Prepovedano je kampiranje izven urejenih kampov.
Neupoštevanje pravil se kaznuje v skladu z odlokom.
Bodimo spoštljivi do narave in parkirajmo na urejenih parkirnih mestih.
Stanje na reki Soči, prodajna mesta za dovolilnice in opis dovolilnic najdete na: www.soca-plovba.si
