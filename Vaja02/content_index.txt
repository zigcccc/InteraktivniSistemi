Razburljivo, zabavno in nepozabno
Uživate v posebnih doživetjih? Ko vam srce zaigra in se vam poviša srčni utrip. Oglejte si Slovenijo z drugačne perspektive. Videti pokrajino iz zraka, slišati šumenje vodnih brzic, občutiti adrenalinsko napetost. To je doživetje, ki bo spremenilo vaše počitnice v nepozaben življenjski dogodek.

Rafting
Začutite adrenalin na razburljivih, a varnih spustih z rafti. Slovenske reke omogočajo varno raftanje. Najprimernejša je Soča, bistra smaragdna reka, ki teče skozi slikovito dolino. Adrenalinske spuste v spremstvu vodnika lahko doživite še na zgornjem delu reke Save, na štajerski reki Savinji, na Kolpi v Beli krajini in na dolenjski reki Krki. Rafting agencije, ki organizirajo spuste, vam priskrbijo vso potrebno opremo in prevoz.

Preberi več


Kajak in kanu
V Sloveniji lahko najamete kajak za spust po divjih in mirnih rekah ter za veslanje po jezerih in morju. Na brzicah Soče, Save, Savinje, Krke in Kolpe je veslanje v kajaku razburljivo doživetje. Za veslanje po mirnejših slovenskih rekah, jezerih in morju izberite kanu, saj omogoča lahkotno, hitro in okretno vožnjo. Zelo priljubljena je vožnja s kanujem skozi Ljubljansko barje in Ljubljano po Ljubljanici, od Žužemberka po reki Krki in po reki Muri.

Preberi več


Športno plezanje
Slovenija je izredno bogata z naravnimi plezalnimi stenami, zato je športno plezanje zelo priljubljen šport. Slovenija je plezalni raj, kjer brusijo svoje prste najboljši plezalci sveta in čisti začetniki. Odkrijte naravne stene v zavetju štajerskih gozdov, na kraškem robu ali obrobju Alp. Splezajte gor in višje!.

Preberi več